# Python per hacker, Python per Penetration testing e Tecniche offensive black hat, Python per Digital Forensics, Ethical Hacking e digital security

Link Playlist YouTube: https://www.youtube.com/watch?v=Kq5_5ZRqnZE&list=PLTG9GoEdGywCM-tRAzf2Ae8fuICqt8Agt

Questa sarà una playlist dedicata al mondo della programmazione in Python con particolare attenzione al mondo dell sicurezza informatica, dell'haking e del penetration testing. Affronteremo problemi legati al networking alla creazione di server e client, allo studio di trojan e tecniche di digital forensics e anti digital forensics.

Il primo video pubblicato in questa playlist è un ...REGALO ...un video che ha ormai  ha diversi anni e che avevo realizzato per un vecchio mio progetto. In questo primo video scriveremo il codice sorgente di uno script Python che non fa altro che leggere i file di log, verificare quali IP hanno eseguito un certo numero di tentativi di accesso andati falliti e scrivere gli IP che hanno tentato l'accesso nel file /etc/hosts.deny. Nulla di evoluto, tutto molto semplice,  ma è sicuramente un ottimo punto di partenza per imparare a programmare in Python e capire alcuni semplici meccanismi del networking e della sicurezza con Python e Linux.

Il resto della playlist sarà improntata seguendo un testo che ritengo abbastanza buono per i neofiti. Io non ci guadagno assolutamente nulla a proporvi questo testo potete usare quello che volete, lo trovo comodo per dare ordine alle idee senza saltare da un argomento all'altro in modo disorganizzato e rendere il tutto più professionale.

Titolo: Python per hacker. Tecniche offensive black hat
Autori:   Justin Seitz  (Autore), Tim Arnold (Autore)

Estratto da Amazon:
Il terreno dell'hacking è impervio e somiglia a una zona di guerra, in cui non ci si può fidare di niente e di nessuno. Seguendo le chiare spiegazioni passo passo e le esercitazioni pratiche presenti in questo libro, il lettore vivrà una sorta di addestramento, durante il quale imparerà a sfruttare gli strumenti disponibili in Rete ma all'occorrenza saprà anche crearne anche di nuovi, contando solo su Python e la sua libreria standard. Dopo la preparazione dell'ambiente di sviluppo e un'introduzione al funzionamento delle reti, si passa alla spiegazione dello sniffing di pacchetti e a tutto ciò che concerne l'intercettazione delle comunicazioni a ogni livello. Sono quindi descritti alcuni framework fondamentali che possono essere integrati nel flusso di lavoro di un hacker Python: Scapy, Burp, ma anche GitHub, uno dei servizi più noti al mondo per la condivisione del codice. Nei capitoli finali, che illustrano le tecniche più avanzate, il libro mostra come realizzare un framework per trojan, approfondisce l'esfiltrazione dei dati e svela come scalare i privilegi in Windows, fino a spingersi nell'ambito dell'informatica forense.
